---
title: مقدمه
description: آشنایی با T3 Stack
layout: ../../layouts/docs.astro
lang: fa
dir: rtl
---

<div class="embed">
<iframe width="560" height="315" src="https://www.youtube.com/embed/PbjHxIuHduU" title="The best stack for your next project" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

## T3 Stack

استکِ توسعه وب _"T3 Stack"_ متمرکز بر سادگی، ماژولار بودن و typesaftey بین تمامی اجزا است که توسط [تئو](https://twitter.com/t3dotgg) ایجاد شده است.

اجزای اصلی شامل [**Next.js**](https://nextjs.org/) و [**TypeScript**](https://typescriptlang.org/). [**Tailwind CSS**](https://tailwindcss.com/)
هستند. اگر می خواهید Backend را هم توسعه دهید، [**tRPC**](https://trpc.io/), [**Prisma**](https://prisma.io/), و [**NextAuth.js**](https://next-auth.js.org/) می توانند گزینه های مناسبی باشند.

شاید متوجه شده باشید که اجزای زیادی وجود دارد. این به دلیل طراحی صورت گرفته است. اجزا را در صورت نیاز عوض کنید. این استک از اساس ماژولار است.

## خب... create-t3-app چیست؟ یک قالب (template)؟

تا حدودی. `create-t3-app` یک CLI است که توسط توسعه دهندگان مجرب T3 ساخته شده است تا ایجاد یک پروژه T3 را تا حد امکان ساده کند. بدین معنی که هر جزء، اختیاری است و قالب (template) بر اساس نیاز های شما ایجاد می شود.

بعد از پروژه های بیشمار و سالیان زیاد در این حوزه، نظرات زیادی داریم و حداکثر تلاش خود را کرده ایم تا آنها را در این CLI بگنجانیم.

این قالب شامل همه چیز نیست و ما از شما انتظار داریم که کتابخانه (library) های **خودتان**، که مشکلات **شما** را حل می کند نیز اضافه کنید. با اینکه ما نمی خواهیم برای مشکلات خاص تر راه حل تجویز کنیم، [لیستی از پیشنهاداتمان اینجاست](/fa/other-recs).

## اصول T3

با صراحت اعلام می کنیم که این پروژه بر اساس اعتقادات و نظرات ما ایجاد شده است و تصمیم گیری هایمان بر حسب چند اصل انجام می شود.

### حل مشکلات

به سادگی می توان در تله "اضافه کردن همه چیز" افتاد. ما از قصد نمی خواهیم جزء دیگری اضافه کنیم. هر جزء `create-t3-app` باید مشکل خاصی را حل کند که هدف اصلیِ آن است. این بدین معناست که ما کتابخانه های state management مثل (`zustand` , `redux`) را اضافه نخواهیم کرد بلکه NextAuth.js را اضافه می کنیم و آن را با Prisma و tRPC ادغام می کنیم.

### متعهدانه ماجراجویی کنید

ما عاشق تکنولوژی های جدید هستیم. لذت امتحان کردن چیز های جدید معرکه است، ولی معتقدیم که باید متعهدانه ماجراجویی کرد؛ استفاده از تکنولوژیِ ریسکی در جاهایی که ریسک کمتری دارند. ⛔️ یعنی ما روی تکنولوژی دیتابیس های جدید ریسک نمی کنیم (SQL فوق العادست!). ولی با کمال میل ریسک tRPC رو می پذیریم ✅ زیرا که توابعی (functions) هستند که به راحتی می توان آنها را عوض کرد.

### داشتن Typesaftey اختیاری نیست

همانطور که گفتیم، هدف Create T3 App فراهم کردن سریع ترین روش برای ایجاد یک پروژه full-stack و **typesafe** است. ما typesaftey را جدی می گیریم، چون کمک می کند بازده بیشتری داشته باشیم و باگ های کمتری را ایجاد کنیم. هر تصمیمی که طبیعت typesafe بودن Create T3 App را به خطر بیاندازد، تصمیمی است که باید در پروژه دیگری اتخاذ شود.
